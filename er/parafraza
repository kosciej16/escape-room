Znowu to zrobiła! Jak ja nienawidzę jej i tego sierściucha, z którym ciągle przesiaduje. Ugotowałam wczoraj obiad dla
chłopaka, Kamila i włożyłam do lodówki. Gdy przyszedł popołudniu, spojrzałam do lodówki, a tam pustki! Ani śladu po naszym
obiedzie, a w zamian tylko jakaś potrawka z kurczaka w pudełku. Wiola już wiele razy zjadała moje
jedzenie, ale tym razem przesadziła. Prosiłam ją wczoraj późnym wieczorem, żeby nie ruszała tego, co robię, bo to
ulubione danie Kamila.


Marysia znowu się na mnie obraziła, nie mam pojęcia za co! Nie zrobiłam nic złego, od wczoraj zamieniłam z nią ledwie
kilka słów, kiedy to pomagałam mamie ugotować obiad do pracy dla Tomka, jej nowego męża. Jak co rano przyszedł do mnie mój
przyjaciel Dominik! Choć, mam wrażenie, że przychodzi tutaj tylko w nadziei na to, że dostanie ode mnie coś do
jedzenia. Ale i tak go lubię! A dziś nawet nie był głodny, widać skądś wytrzasnął jedzenie. Marysia jego też nie lubi,
choć znamy go od małego.
